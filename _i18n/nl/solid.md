Het [Solid project](https://solidproject.org/) heeft als missie om te veranderen hoe we data delen op het web.
Het is een initiatief door de uitvinder van het World Wide Web (en Linked Data): Tim Berner-Lee.

Solid heeft een aantal doelen:

- **Geef mensen meer controle over hun data**. Met Solid wordt je data opgeslagen in een persoonlijke _pod_, wat een server is die zowel in de cloud als bij je thuis kan draaien.
- **Maak apps compatible met elkaar**. Doorbreek de data-silos en vendor lock-in die momenteel zo groot is bij de cloud apps die we dagelijks gebruiken. Bij Solid zijn Apps en Data sterk van elkaar ontkoppelt, en dat betekent dat je verschillende apps kan gebruiken met dezelfde data, net zoals het mogelijk is om een tekstbestand te openen met verschillende programma's. Om dit te doen, moet er op een intenser niveau worden gestandaardiseerd dan nu vaak gebeurt.
- **Bouw op bestaande webstandaarden**. Solid gebruikt Linked Data en nog veel meer bestaande webstandaarden, zoals HTTP, RDF en SPARQL.

## Ontola & Solid

Als een bedrijf met een sterke focus op linked data, zijn we al enkele jaren betrokken bij het Solid project.
We hebben gewerkt met Tim Berners-Lee aan de RDFlib library, en we bouwen momenteel een Solid Server genoemd de DexPod, welke binnenkort open source beschikbaar is.
In 2021 zullen we een groot deel van onze tijd aan Solid gerelateerde techniek besteden:

- Solid-Searchj: zoeken mogelijk maken binnen Solid pods (mogelijk gemaakt door [NLNet](https://nlnet.nl/project/Solid-Search/)). Het doel is om deze [compatible te maken](https://github.com/solid/community-server/issues/275) met de meeste Solid Servers.
- Data verkoopbaar maken vanuit je eigen Solid-pod, zodat je geld kan verdienen door je eigen data te verhandelen. Denk bijvoorbeeld aan het verkopen van kunst of games. Mogelijk gemaakt door de [Grant for the Web](https://www.grantfortheweb.org/grantees).
- Doorontwikkelen aan de DexPod
- Tutorials maken om ontwikkelaars op weg te helpen met Solid.
- Het integreren van Solid met ons [Argu](https://argu.co/) e-democracy platform.

Neem contact op als je meer wilt weten of zou willen samenwerken!
